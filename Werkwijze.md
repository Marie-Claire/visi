## Werkwijze VISI Standaard

**Inleiding**
In de afgelopen jaren heeft de VISI Standaard zich ontwikkeld tot een volwassen, operationele Open Standaard. Daarbij hoort een vraag gestuurde aanpak voor de doorontwikkeling, het beheer en het onderhoud. Deze aanpak is vanaf 2009 ingevoerd overeenkomstig het BOMOS model. De Product Manager van de VISI Standaard bewaakt deze vraag gestuurde aanpak.

![](Werkwijze_http://download-codeplex.sec.s-msft.com/Download?ProjectName=visi&DownloadId=1680032)

Door de Stakeholders gemelde verbeterpunten aan de VISI Standaard worden verzameld door de Product Manager. In samenspraak met de Stakeholders stelt de Product Manager een subset samen van de gemelde verbeterpunten. Deze subset wordt door een werkgroep (Technische Commissie) uitgewerkt tot een nieuwe versie van de VISI Standaard. Voor deze werkgroep geldt een om niet deelname door deskundigen van de VISI Standaard (o.a. van VISI-gecertificeerde softwareleveranciers en adviesbureaus). De Product Manager faciliteert de werkgroep.

De Stakeholders bestaan uit vertegenwoordigers van organisaties die de VISI Standaard vol overtuiging toepassen, organisaties die op VISI gebaseerde producten en diensten leveren (m.a.w. advies / consultancy, software). De groep van Stakeholders opereert niet-sector gebonden, en zorgt voor uitwisseling van kennis tussen de verschillende stakeholders van de VISI Standaard. De groep van Stakeholders kanaliseert wensen en behoeften van alle stakeholders, die uiteindelijk gebundeld worden neergelegd bij de Product Manager. 


**Proces**
Voor de totstandkoming van een nieuwe Versie van de VISI Standaard zijn de volgende stappen afgesproken: 
# De Product Manager verzamelt en registreert verbeterpunten van Stakeholders (Adviseurs, Gebruikers, Software Leveranciers) in een centraal en openbaar overzicht. 
# Stakeholders kunnen verbeterpunten rechtstreeks melden bij de Product Manager.
# De groep van Stakeholders kanaliseert de wensen en behoeften van alle Stakeholders.
# In samenspraak met de Stakeholders stelt de Product Manager een subset samen van de gemelde verbeterpunten. In deze subset is een prioritering aangebracht, zodanig dat er onderscheid is in belangrijkheid tussen alle verbeterpunten van de subset.
# De Product Manager brengt deze geprioriteerde subset in bij de werkgroep met het verzoek de verbeterpunten uit te werken tot een nieuwe versie van de VISI Standaard.
# De werkgroep categoriseert en indien noodzakelijk herprioriteert deze lijst, en bekijkt of de punten passen binnen de kennis en kunde van de werkgroep, en/of gesplitst moeten worden in kleinere verbeterpunten. De werkgroep geeft een expliciete terugkoppeling aan de Product Manager van de uiteindelijke werklijst met verbeterpunten.
# De werkgroep werkt de verbeterpunten één voor één af in volgorde van prioriteit. Een verbeterpunt is pas afgerond indien de documentatie van de VISI Standaard geactualiseerd is, inclusief technische documentatie (exp, xsd).
# De voortgang van de werkgroep is inzichtelijk voor de Product Manager en Stakeholders.
# De werkgroep bundelt na een half jaar de afgeronde verbeterpunten tot Release Candidate 1.
# De Product Manager koppelt de inhoud van Release Candidate 1 terug aan de Stakeholders.
# De werkgroep bundelt na een jaar alle afgeronde verbeterpunten tot Release Candidate 2.
# De Product Manager koppelt de inhoud van Release Candidate 2 terug aan de Stakeholders.
# De Software Leveranciers implementeren binnen een half jaar Release Candidate 2, en doorstaan binnen deze periode succesvol een keuring door de toetsende instantie. De bevindingen bij het implementeren van de verbeterpunten worden door de Software Leveranciers per punt teruggekoppeld aan de werkgroep en Product Manager.
# De werkgroep bespreekt de bevindingen en adviseert  de Product Manager welke verbeterpunten opgenomen kunnen worden in de formele Versie.
# De Product Manager stelt de formele Versie vast, en koppelt de inhoud van de formele Versie terug aan de Stakeholders.

![](Werkwijze_http://download-codeplex.sec.s-msft.com/Download?ProjectName=visi&DownloadId=1680034)

Voor bovenstaand proces geldt het principe van timeboxing. Er zijn vaste opleverdata, die jaarlijks terugkomen.


**Beheer, ontwikkeling en documentatie**
De werkgroep draagt bij aan de bouwbrede ontwikkeling van de VISI-systematiek en zorgt voor de aansluiting van de systematiek op de wensen van de Stakeholders. Stakeholders kunnen doorlopend hun wensen en behoeften kenbaar maken. 

De taken van de werkgroep zijn niet-sector-gebonden en bestaan uit:
* Technisch uitwerken, documenteren (eisen, richtlijnen) en implementeren van wensen van Stakeholders in de VISI Standaard.
* Technisch adviseren over ontwikkeling en beheer van de VISI Standaard.

De output van de werkgroep bestaat uit aanpassingen van de Standaard (systematiek, eisen en/of richtlijnen) die, door de Software Leveranciers worden geïmplementeerd in hun software. Nadat deze Standaard in de software geïmplementeerd is, en de software gecertificeerd is, wordt door de Product Manager de Standaard officieel vastgesteld en formeel gepubliceerd,
De Product Manager hanteert op verzoek van de Stakeholders een jaarlijkse releasecyclus voor de ontwikkeling van de VISI Standaard, waarbij de scope flexibel is, maar de deadlines strikt in acht worden genomen. Op deze manier zijn de verwachtingen voor de Stakeholders duidelijk.

De gewenste verbeterpunten van elke Versie wordt bepaald door de Product Manager op basis van de input van de Stakeholders. Aan elk verbeterpunt wordt een prioriteit toegekend, zodanig dat er in de verbeterpunten een volgorde – naar belangrijkheid - zit.

Alle verbeterpunten worden bijgehouden in een centrale, publiekelijk toegankelijke werkomgeving. Van een verbeterpunt wordt geadministreerd: nummer, naam, omschrijving, prioriteit, status, datum eerste melding, gemeld door en geplande versie. Per verbeterpunt kan commentaar geleverd worden, en bijlagen geadministreerd worden.

De werkomgeving biedt per Versie inzicht in de verbeterpunten, functionele en technische documentatie (o.a. leidraad, wiki), en bronbestanden (exp, xsd).


**Planning**
Een globaal tijdschema voor een jaarlijkse release ziet er als volgt uit.

![](Werkwijze_http://download-codeplex.sec.s-msft.com/Download?ProjectName=visi&DownloadId=1680033)

Onderstaande tabel biedt een inzicht op meer detail van de verschillende stappen binnen een Versie.

Gereed	Verantwoordelijk	Werkzaamheden, acties
1 april	Product Manager -	Samenstellen van geprioriteerde lijst met verbeterpunten van Stakeholders voor komende Versie
31 mei	werkgroep -	Bespreken, opknippen, complexiteit bepalen van lijst met verbeterpunten
-	Actualiseren van lijst
1 juni	Product Manager -	Openbare consultatie Stakeholders over door te voeren verbeteringen
30 september	werkgroep -	Uitwerken van verbeterpunten tot functionele specificaties, ontwerpen en technische oplossingen
1 oktober	werkgroep -	Publiceren van afgehandelde verbeterpunten tot Release Candidate 1
31 maart	werkgroep -	Uitwerken van verbeterpunten tot functionele specificaties, ontwerpen en technische oplossingen
31 maart	werkgroep -	Publiceren van afgehandelde verbeterpunten tot Release Candidate 2
31 augustus	Software Leveranciers	-	Aanpassen end user software en raamwerk editor software overeenkomstig Release Candidate 2
-	Terugkoppelen van bevindingen per verbeterpunt
31 augustus	Adviseurs	-	Aanpassen raamwerk editor software overeenkomstig Release Candidate 2
-	Terugkoppelen van bevindingen per verbeterpunt
1 september	werkgroep -	Samenstellen van advies aan Beheerder voor definitieve Versie
30 september	Product Manager -	Publiceren van formele Versie
30 september	Software Leveranciers	-	Verkrijgen van VISI-keurmerk overeenkomstig de testprocedure voor het VISI-keurmerk (door keuringsinstantie)
30 september	groep van Stakeholders -	In gebruik nemen van formele Versie

<<<
