<div class="wikidoc">
<h1>Doelstellingen, grondbeginselen en begrippenkader van VISI</h1>
<p><span>In dit hoofdstuk worden de doelstellingen van VISI geresumeerd en wordt een algemene inleiding gegeven op de grondbeginselen van VISI. Dat is in Bijlage 1 verder uitgewerkt. Ook het VISI begrippenkader is in bijlage 1 opgenomen. Ten slotte wordt ook
 nog kort ingegaan op de relatie van VISI met andere ontwikkelingen en systematieken.</span></p>
<h2>Doelstellingen van VISI</h2>
<p><span>VISI is een door de Nederlandse bouwsector geaccepteerde standaard die de basis vormt voor digitale communicatie en informatieoverdracht. De doelstellingen zijn:</span><span>
</span></p>
<ul>
<li><span>Transparante, <em>formele</em> communicatie en informatieoverdracht op raakvlakken tussen partijen.
</span></li><li><span>Heldere verantwoordelijkheden.</span> </li><li><span>Veilig, gestandaardiseerd berichtenverkeer.</span> </li><li><span>Optimale benutting van ICT-hulpmiddelen.</span> </li></ul>
<p><span>VISI structureert, bewaakt en bewaart communicatieafspraken door:</span></p>
<ul>
<li><span>Een gezamenlijke werkomgeving met &eacute;&eacute;n transparant digitaal communicatiedossier.</span>
</li><li><span>Altijd helderheid te bieden over wie wat op welk moment moet doen of besloten heeft, waardoor procedures sneller doorlopen worden.</span>
</li><li><span>Communicatieafspraken vooraf te maken.</span> </li><li><span>Steeds actuele en complete projectdossiers, waardoor rapportages snel beschikbaar zijn.</span>
</li><li><span>Het sneller en flexibeler aangaan en inrichten van samenwerkingsverbanden.</span>
</li><li><span>Het voorkomen van ruis in de communicatie.</span> </li></ul>
<p><span>De meerwaarde van VISI voor de gebruiker is:</span></p>
<ul>
<li><span>Betere procesbeheersing. </span></li><li><span>Beter gegevensbeheer.</span> </li><li><span>Meer transparantie.</span> </li><li><span>Betere toetsbaarheid van gemaakte afspraken tussen partijen.</span> </li><li><span>Grotere kwaliteit van het eindproduct.</span> </li></ul>
<h2>Grondbeginselen van VISI</h2>
<p><span>Als partners met elkaar samenwerken (bijvoorbeeld in een project), is een heldere onderlinge communicatie een essenti&euml;le voorwaarde voor een soepel verloop . VISI geeft handvatten voor het maken van communicatieafspraken.</span></p>
<p><span style="font-size:10pt">De grondbeginselen van VISI zijn gebaseerd op de methode DEMO ontwikkeld door prof. dr. ir. J.L.G. Dietz van de TU Delft
<em>[zie &ldquo;</em></span><em style="font-size:10pt">Introductie tot DEMO&rdquo;, 1996, Dietz, J.L.G., Samson, Alphen aan den Rijn; ISBN 9789014053271]</em><span style="font-size:10pt">. Veel VISI-begrippen zijn ontleend aan deze methode. Communicatieafspraken
 worden vastgelegd in een structuur die &lsquo;raamwerk&rsquo; wordt genoemd. </span>
<span style="font-size:10pt">In <span style="text-decoration:underline">Bijlage 1</span> worden de grondbeginselen in hun geheel behandeld.</span></p>
<h2>VISI-begrippenkader</h2>
<p><span>In de VISI-systematiek wordt nu en dan een specifiek jargon gebezigd, waarin begrippen mogelijk een iets andere betekenis hebben dan de algemeen gangbare. Alle voor deze Leidraad relevante, specifieke&nbsp; VISI-begrippen zijn opgenomen in Bijlage
 1.</span></p>
<h2>Relatie met andere systematieken</h2>
<p><span>In de bouw zijn enkele belangrijke ontwikkelingen op het vlak van &lsquo;bouwinformatie&rsquo; die nauw met elkaar samenhangen.</span></p>
<p><span>Het Bouwwerk Informatie Model (BIM) is een systeem dat maakt dat alle relevante informatie gedurende het hele bouwproces wordt opgeslagen, gebruikt en beheerd in een digitaal model (3D, 4D). Alle partijen die bij een bouwproces betrokken zijn, werken
 met dezelfde informatie en zien dus van elkaar wat er gebeurt. De informatie is dan ook continu beschikbaar en altijd actueel. Voortschrijdend inzicht leidt tot de constatering dat BIM zelfs beter worden geduid als &lsquo;BouwInformatieManagement&rsquo;.</span></p>
<p><span>In het COINS-programma wordt een informatiemodel ontwikkeld dat een uitgangspunt zal vormen voor integratie van het bouwproces en gemeenschappelijk gegevensgebruik. Dat informatiemodel wordt C-BIM genoemd. Om met bouwpartners afspraken te kunnen maken
 over de aanlevering van informatie is C-BIM een noodzakelijke, maar niet voldoende voorwaarde. Er zijn ook afspraken nodig over het
<em>proces</em> rondom de virtuele objecten: wie is waarvoor verantwoordelijk, op welk moment moet informatie geleverd worden en hoe beheersen we de informatie. Deze laatste afspraken worden in de CEM (COINS Engineering Methode) vastgelegd.</span></p>
<p><span>De ambitie van VISI is om eveneens internationaal afspraken te kunnen maken over proces en informatie op het raakvlak van part&shy;ners in bouwprojecten. In internationaal verband is een ISO-werkgroep actief (ISO-TC59/SC13/WG8) die als taak heeft om
 een ISO standaard te ontwikkelen die aansluit aan bij de bovengenoemde behoefte. Deze standaard staat bekend als
<em>ISO 29481 Building Information Models &ndash; Information Delivery Manual</em>. Vanuit VISI is veel input geleverd voor deze standaard. Er is inmiddels een &lsquo;Part -1: Methodology and format&rsquo; en &lsquo;Part 2: Interaction Framework&rsquo; is in
 de maak. Beide beschrij&shy;ven (onderdelen van) de VISI-systematiek. Part 1 nog in globale bewoordingen, Part 2 in detail.</span></p>
<p><em><span>ISO 29481 part 2</span></em><span> is vrijwel volledig afgestemd op de VISI systematiek versie 1.3. Hierdoor wordt VISI ook mondiaal de standaard voor management communicatie in bouw&shy;projecten. Ontwikkelingen van ISO-standaarden lopen trager
 dan nationale standaardisatie. Daarom heeft CROW op de SVN-server naast de nationale VISI 1.3 definitie (<span style="text-decoration:underline"><span>svn://e-bouw.org/VISI/trunk/VISI 1.3 definitie</span></span>) tevens de folder &lsquo;ISO DIS 29481-2&rsquo;
 (<span style="text-decoration:underline"><span>svn://e-bouw.org/VISI/trunk/ISO DIS 29481-2</span></span>) toegevoegd. Voldoen aan ISO betekent in dit geval automatisch volledig voldoen aan VISI 1.3. Andersom gaat dit helaas niet helemaal op.</span></p>
<p><span>Gezien het samenvallen van ambities is sprake van een samenhang tussen VISI, COINS, IDM en BIM. VISI kan in ieder geval worden gebruikt om BIM-informatie (in attachments bij berichten) uit te wisselen tussen partijen in het bouwproces. Op de COINS-wiki
 website wordt in een artikel ingegaan op die samenhang. Zie: <a href="http://www.coinsweb.nl/wiki/index.php/De_relatie_tussen_VISI,_IDM_en_COINS">
http://www.coinsweb.nl/wiki/index.php/De_relatie_tussen_VISI,_IDM_en_COINS</a></span>.</p>
</div><div class="ClearBoth"></div>
