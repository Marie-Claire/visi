<div class="wikidoc">
<h1>VISI-keurmerk</h1>
<p><span>Om te borgen dat een bepaalde versie van de systematiek op de juiste wijze is ge&iuml;mplementeerd, wordt door CROW het VISI-keurmerk verstrekt aan software die voldoet aan de eisen en richtlijnen die van&shy;uit de VISI-standaard zijn gesteld. De
 keuring zelf wordt namens CROW door een onafhankelijk keuringsinstituut uitgevoerd.</span></p>
<p><span>Het VISI-keurmerk waarborgt dat het getoetste softwareproduct met positief resultaat is getest op de eigenschap VISI-compatibiliteit. Het VISI-keurmerk verwijst naar het versienummer van de VISI-standaard waarop het van toepassing is, en naar het versienummer
 van de desbetreffende software. Het is de verantwoordelijkheid van de softwareleverancier dat hij een actueel VISI-keurmerk in zijn bezit heeft.</span></p>
<p><span>Het verlenen van het VISI-keurmerk geschiedt volgens een vastgestelde procedure, die hier beknopt wordt beschreven. De volledige procedure, het model van de
<em>&lsquo;Keurmerkovereenkomst voor software werkend volgens de VISI-systematiek&rsquo;</em> alsmede de eisen en richtlijnen waaraan het softwareproduct dient te voldoen om het VISI-keurmerk te verkrijgen, zijn vrij te downloaden van de VISI-website (<a href="http://www.crow.nl/visi">www.crow.nl/visi</a>).</span></p>
<p><span>De leverancier die het VISI-keurmerk wil verkrijgen, dient hiertoe schriftelijk een verzoek in bij CROW via het aanvraagformulier op de VISI-website. Hierdoor kunnen alle aanvragers op een eenduidige wijze de aanvraag indienen. Met het aanvraagformulier
 geeft de leverancier onder meer aan om welk softwareproduct en welke versie daarvan het gaat, dat hij heeft kennisgenomen van de eisen en richtlijnen dat hij akkoord is met de procedure en dat hij akkoord is met de inhoud van de VISI-Keurmerkovereenkomst.
 Het ondertekenen van de keurmerkovereenkomst zelf en het uitreiken van het certificaat geschiedt nadat de toets met goed gevolg is uitgevoerd en de procedure juist is doorlopen.</span></p>
<p><span>De toets zelf wordt namens CROW uitgevoerd door een onafhankelijke de toetsende instantie (op dit moment is dat TNO). De datum waarop de toets wordt uitgevoerd, wordt in onderling overleg met de softwareleverancier vastgesteld. De leverancier stelt
 dan alle benodigde hard en software beschikbaar.</span></p>
<p><span>Indien de toetsende instantie tekortkomingen constateert die van zodanige aard zijn dat dit niet zal leiden tot een VISI-keurmerk, en indien deze tekortkomingen niet direct worden opgelost overeen&shy;komstig de eisen die aan het VISI-keurmerk zijn
 gesteld, dan wordt de toets afgebroken en wordt geen keurmerk verleend. Wanneer de leverancier het VISI keurmerk alsnog wil verkrijgen, zal hij een nieuwe aanvraag moeten doen en zal de hele procedure opnieuw moeten worden doorlopen.</span></p>
<p><span>Voor de verstrekking van het VISI-keurmerk zullen CROW en de leverancier beide de
<em>&lsquo;Keurmerk&shy;overeenkomst voor software werkend volgens de VISI-systematiek&rsquo;</em> ondertekenen. In de eveneens wederzijds te ondertekenen bijlage A bij de keurmerkovereenkomst wordt vastgelegd welke versie van de VISI-systematiek en welk softwareproduct
 (met versienummer) het betreft. In bijlage B bij de overeenkomst is het VISI-teken beschreven.</span></p>
<p><span>Met de Keurmerkovereenkomst en de daarbij behorende bijlagen ontvangt de leverancier van CROW tevens het
<em>&lsquo;VISI-certificaat&rsquo;</em>, waarmee de leverancier op verzoek van klanten kan aantonen dat CROW het VISI-keurmerk heeft afgegeven voor het betreffende softwareproduct.</span></p>
<p><span>De tijdsbesteding van de leverancier en van TNO is geraamd op 3 &agrave; 4 dagdelen, bij een toets die in &eacute;&eacute;n keer wordt afgerond). De kosten van de toets zijn voor rekening van de leverancier.</span></p>
</div><div class="ClearBoth"></div>
