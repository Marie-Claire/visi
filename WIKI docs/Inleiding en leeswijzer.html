<div class="wikidoc">
<h1>Inleiding en leeswijzer</h1>
<h2>Inleiding</h2>
<p><span>Beheersing van projectinformatie, de juiste informatie in de juiste vorm op het juiste moment op de juiste plaats, is van doorslaggevend belang voor de voortgang en het resultaat, oftewel de beheersing van een project in z&rsquo;n totaliteit. Het effici&euml;nt
 accorderen van wijzigingen door alle bouwpartners of het tijdig beschikbaar stellen van de laatste versie van een detailtekening op de bouwplaats, is van grote invloed op de kwaliteit, de doorlooptijd en de kosten van een project. Het blijkt dat informatie-uitwisseling
 vaak gebrekkig is en dat is een groot knelpunt in de bouwpraktijk.</span></p>
<p><span>Omdat bouwprojecten steeds complexer worden, zal ook de complexiteit van communicatie en informatie-uitwisseling in de toekomst alleen maar toenemen. Extra complicerende factor is dat samenwerkingsverbanden tussen bouwprojecten zelden hetzelfde zijn.
 Zij veranderen per bouwproject, zowel in samenstelling als in te vervullen rollen door betrokken partijen.</span></p>
<p><span>Bouwpartners ervaren al decennia dat gebrekkige communicatie een groot knelpunt is in de bouw&shy;praktijk. Begin 1998 kwam een aantal grote organisaties uit de bouwsector tot het plan om afspraken te maken over communicatie tussen partners in bouwprojecten,
 zodat bouwpartners kunnen snel en flexibel samenwerkingsverbanden kunnen aangaan, en eenduidige communicatie- en informatie&shy;structuren kunnen opzetten. Dit plan vormde de start van wat nu in de bouwsector bekend staat als &lsquo;VISI&rsquo;</span><a href="file:///C:/visi/_______VISI-svn-2013-04-16/VISI%201.3%20documentatie/VISI%20syst.1.3%20LEIDRAAD%20Hoofddocument%20CC-BY-NC-SA.doc#_ftn1"><span lang="FR"><span lang="FR">[1]</span></span></a><span>.</span></p>
<p><span>De VISI-standaard is een open standaard met als doel om gestructureerd, digitaal samenwerken en communiceren te ondersteunen. De toepassing van open standaarden vergroot de interoperabiliteit tussen verschillende systemen en vermindert de afhankelijkheid
 van (software)leveranciers. Sectorbrede uitgangspunten voor communicatie en informatieoverdracht vormen de basis. VISI ondersteunt deze uitgangs&shy;punten, die ook belangrijk zijn om via het internet projectgegevens te kunnen uitwisselen. Door communicatie
 met VISI-protocollen kunnen berichten veilig en vertrouwd door de verschillende VISI-compatible systemen worden verwerkt. Betere communicatie betekent ook minder faalkosten.</span></p>
<p><span>In de bouw is iedereen ervan overtuigd dat inzet van ICT &ndash; op basis van open standaarden &ndash; een bijdrage gaat leveren aan verbetering van de concurrentiepositie, attractiviteit, effici&euml;ntie (first time right) en transparantie van deze
 bedrijfstak. VISI draagt er aan bij om de juiste informatie in de juiste vorm op het juiste moment bij de juiste bouwpartner te krijgen.</span></p>
<p><span>Voor u ligt de<strong> Leidraad van <em><span style="text-decoration:underline">versie 1.3</span></em> van de VISI-<em>systematiek</em></strong>. Deze Leidraad is bedoeld voor iedereen die de VISI-standaard wil implementeren in VISI-compatibele software,
 maar ook voor mensen die om andere redenen zijn ge&iuml;nteresseerd in de technische achtergrond. Daarom begint de Leidraad in bijlage 1 met de grondbeginselen van VISI. De rest van de Leidraad is eigenlijk meer bedoeld voor automatiseerders.</span></p>
<h2>De VISI-systematiek</h2>
<p><span>De VISI-systematiek is de <em>formele</em> specificatie van de &lsquo;taal&rsquo; die wordt gebruikt om VISI-raamwerken te beschrijven en VISI-berichten op te stellen. Dit is vastgelegd in 2 delen:
</span></p>
<ul>
<li><span>VISI-Systematiek Deel 1 Raamwerken (oorspronkelijk: Systematiek I)</span><a href="file:///C:/visi/_______VISI-svn-2013-04-16/VISI%201.3%20documentatie/VISI%20syst.1.3%20LEIDRAAD%20Hoofddocument%20CC-BY-NC-SA.doc#_ftn2"><span><span>[2]</span></span></a><span>
 met de specificaties die specifiek van toepassing zijn op VISI-Raamwerken (zie bijlage 2).
</span></li><li><span>VISI-Systematiek Deel 2 Berichten (oorspronkelijk: Systematiek II)<sup>2</sup> &nbsp;met de specificaties die specifiek van toepassing zijn op VISI-Berichten (zie bijlage 3).</span>
</li></ul>
<p><span>Elementen van deze taal zijn bijvoorbeeld: RolType, TransactieType, ProjectType, BerichtType, enzovoort</span><a href="file:///C:/visi/_______VISI-svn-2013-04-16/VISI%201.3%20documentatie/VISI%20syst.1.3%20LEIDRAAD%20Hoofddocument%20CC-BY-NC-SA.doc#_ftn3"><span lang="FR"><span lang="FR">[3]</span></span></a><span>.
 Raamwerken maken hier gebruik van. De systematiek bevat bijvoorbeeld het element &lsquo;Bericht&shy;Type&rsquo;. Als dat in een raamwerk wordt gebruikt, vinden we de toepassing hiervan dan in de vorm van &lsquo;Opdracht&rsquo;.</span></p>
<p><span>Bij de VISI-Systematiek hoort een aantal aanvullende eisen en richtlijnen (sommige normatief, andere informatief), die belangrijk zijn voor een eenduidige interpretatie en implementatie. Deze zijn in de bijlagen bij de Leidraad gevoegd en zijn integraal
 onderdeel van de VISI-standaard. Al deze documenten zijn te verkrijgen via de VISI-website.</span></p>
<p><span>VISI-berichten moeten voldoen aan een berichtenschema dat is gebaseerd op het bijbehorende raam&shy;werk. Zo&rsquo;n berichtenschema kan automatisch worden gegenereerd met een programma dat &lsquo;Promotor&rsquo; heet. De Promotor wordt door CROW beschikbaar
 gesteld via een &lsquo;svn-server&rsquo;: <em>svn://e-bouw.org/VISI</em> (login en wachtwoord zijn bij CROW op te vragen). Daarnaast staan op de svn-server een aantal xml- en exp-files die bij de implementatie nodig zijn.</span></p>
<p><span>De implementatie van de VISI-systematiek in <em>VISI-compatibele software</em> wordt aan de hand van een uitgebreid voorbeeld behandeld (zie hoofdstuk 4 en bijlage 4). Versie 1.3 van de systematiek bouwt voort op 1.2. De uitgangspunten van VISI zijn
 ongewijzigd. Een eerdere implementatie van versie 1.1a of 1.2 kan overigens prima dienen als basis voor implementatie van 1.3. CROW verstrekt het VISI-keurmerk aan software die voldoet aan de eisen en richtlijnen die vanuit de VISI-standaard zijn gesteld.
 De keuring wordt namens CROW door een onafhankelijk keuringsinstituut uitgevoerd.&nbsp;</span></p>
<p><span style="font-size:10pt">De aanpassingen in versie 1.3 komen met name voort uit wensen van gebruikers en/of specifieke marktpartijen en uit de VISI-leveranciers. De technische voorstellen die hebben geleid tot versie 1.3, zijn behandeld in de VISI Technische
 Commissie (VISI TC) onder leiding van CROW. De VISI TC bestaat uit vertegenwoordigers van VISI-gecertificeerde softwareleveranciers, enkele VISI-adviseurs, een vertegenwoordiger van TNO, en een vertegenwoordiger van de VISI-Gebruikersgroep.</span></p>
<h2>Leeswijzer</h2>
<p><span>De Leidraad van versie 1.3 van de VISI-systematiek is op een groot aantal punten verbeterd ten opzichte van die van versie 1.2, maar de strekking en inhoud zijn nog steeds hetzelfde. Ook de indeling van de Leidraad is sterk gewijzigd ten opzichten
 van versie 1.2. De Leidraad bestaat nu uit het voorliggende Hoofddocument (Normatief), met een aantal bijlagen. De bijlagen zijn integraal onderdeel van de Leidraad. Met de letter &lsquo;N&rsquo; of &lsquo;I&rsquo; wordt aangeduid welke &lsquo;Normatief&rsquo;
 danwel &lsquo;Informatief&rsquo; zijn.</span></p>
<p><span>De Leidraad kan worden gebruikt zonder kennis van voorgaande versies. Basiskennis van de VISI-systematiek is uiteraard een vereiste voor een goede implementatie. Tevens dient de lezer de doelstellingen van VISI te begrijpen. Daarom wordt aanbevolen
 om eerst bijlage 1 goed te bestuderen! De lezer dient tevens te beschikken over grondige kennis van XML/XSD-technieken.</span></p>
<p><span>Voor aanvullende informatie kan ook de VISI-website worden geraadpleegd.
</span></p>
<div><br>
<hr size="1">
<div>
<p><a href="file:///C:/visi/_______VISI-svn-2013-04-16/VISI%201.3%20documentatie/VISI%20syst.1.3%20LEIDRAAD%20Hoofddocument%20CC-BY-NC-SA.doc#_ftnref1"><span lang="FR"><span lang="FR">[1]</span></span></a><span> De term
<em>&lsquo;VISI&rsquo;</em> is oorspronkelijk de afkorting van <em>&ldquo;Voorwaarden scheppen voor de Invoering van Standaar&shy;disatie van ICT in de bouw&rdquo;</em>. Het is uitgegroeid tot het acroniem voor het door de Nederlandse bouwsector geaccepteerd
 afsprakenstelsel voor de digitale uitwisseling van formele communicatie.</span></p>
</div>
<div>
<p><a href="file:///C:/visi/_______VISI-svn-2013-04-16/VISI%201.3%20documentatie/VISI%20syst.1.3%20LEIDRAAD%20Hoofddocument%20CC-BY-NC-SA.doc#_ftnref2"><sup><span lang="FR">[2]</span></sup></a><span lang="FR">
</span><span>&lsquo;Systematiek I&rsquo; heet nu &lsquo;Systematiek Deel 1; Raamwerken&rsquo; en &lsquo;Systematiek II&rsquo; heet nu &lsquo;Systematiek Deel 2; Berichten&rsquo;. Dit omdat is gebleken dat de vroegere benaming de suggestie gewekte dat Systematiek
 II de opvolger van Systematiek I zou zijn. Dat is niet het geval. Het zijn twee verschillende, elkaar aanvullende specificaties van de VISI-systematiek. Daarom zijn die benamingen vanaf nu gewijzigd in &lsquo;Deel 1&rsquo; en &lsquo;Deel 2&rsquo;.</span></p>
</div>
<div>
<p><a href="file:///C:/visi/_______VISI-svn-2013-04-16/VISI%201.3%20documentatie/VISI%20syst.1.3%20LEIDRAAD%20Hoofddocument%20CC-BY-NC-SA.doc#_ftnref3"><sup><span lang="FR">[3]</span></sup></a><span lang="FR"> De formele specificatie hanteert alleen de Engelstalige
 benamingen. De Nederlandstalige benamingen worden alleen in toelichtingen gebruikt.</span></p>
</div>
</div>
</div><div class="ClearBoth"></div>
